**Exercici 1 — Duplicats**

En aquest exercici faràs servir dues de les col·leccions més habituals de Java: `ArrayList` i `HashSet`. Practicaràs com afegir i modificar elements, i observaràs com es comporten aquestes col·leccions davant la presència de duplicats.

**Enunciat**

Crea una classe anomenada `Month` amb un atribut `name`, que emmagatzemi el nom del mes. Afegeix 11 objectes `Month` a un `ArrayList`, deixant fora "Agost". Insereix aquest mes a la posició corresponent i comprova que l’ordre dels mesos és correcte.

Converteix després l’`ArrayList` en un `HashSet` i verifica que no es permeten duplicats.

Finalment, recorre la col·lecció amb un bucle `for` i amb un `Iterator`.


**Exercici 2 — ListIterator**

Aquest exercici et permet practicar la manipulació de llistes i l’ús de `ListIterator`.

**Enunciat**

- Crea i emplena una `List<Integer>`.
- Crea una segona llista i insereix-hi els mateixos elements però en ordre invers.
- Utilitza un `ListIterator` per llegir els elements de la primera i afegir-los a la segona.


**Exercici 3 — Capital Game**

En aquest exercici posarem en pràctica la lectura de fitxers, l’ús de col·leccions com `HashMap` i la interacció amb l’usuari mitjançant un petit joc de preguntes.

A partir del fitxer [`countries.txt`](https://itacademy.barcelonactiva.cat/mod/assign/view.php?id=14586#recursos) (consulta l’apartat de recursos), que conté parelles de país i capital separades per comes, el programa ha de llegir totes les dades i emmagatzemar-les en un `HashMap<String, String>`, on la clau és el nom del país i el valor, la seva capital.

Un cop carregades les dades, el programa demanarà el nom de l’usuari/ària i començarà el joc.

El funcionament consisteix a realitzar 10 preguntes, escollint aleatòriament 10 països diferents del `HashMap`. En cada ronda, es mostrarà el nom d’un país i l’usuari/ària haurà d’introduir el nom de la seva capital. Si la resposta és correcta (tenint en compte majúscules i minúscules si cal), es sumarà un punt a la seva puntuació. Al final de les 10 preguntes, es mostrarà la puntuació total obtinguda.

En finalitzar les 10 preguntes, el programa guardarà el nom de l’usuari/ària i la seva puntuació en un fitxer anomenat `classificacio.txt`.
